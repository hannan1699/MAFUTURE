Pada detik waktu yang mendewasakanmu,
 aku titipkan sejambak doa dari taman hati,
 buat lelaki yang hadirnya semoga menjadi takdirku,
 yang paling manis dalam hidupku.
  
Kau bukan sekadar nama dalam hidup ini,
 kau adalah hela nafas yang menghidupkan jiwaku,
 bayangan tenang saat dunia bergelora,
 dan puisi yang tak pernah habis kutulis
 dalam diam yang penuh rasa.
  
Hari ini, langit seakan berbisik pada bumi,
 bahawa lahirmu adalah anugerah 
 buat keluargamu, buat dunia, dan paling indah… buat aku.
  
Sebelum kamu terus melangkah lebih jauh,
 izinkan aku katakan sesuatu dari hati. 
  
Aku tahu, di luar sana ada ramai orang yang 
lebih hebat, lebih menarik, lebih sempurna daripada aku. 
Tapi aku tetap berharap, antara ribuan pilihan yang ada, 
kamu memilih aku untuk jadi tempat kamu kembali, 
bila dunia terasa terlalu sunyi.

Aku bukan insan yang sempurna,
Tapi percayalah, aku mencintaimu dengan cara yang paling jujur.
Hari ini hari lahirmu. Tapi aku yang rasa paling bertuah, 
kerana diberi peluang mengenal seseorang seistimewa kamu.

Terima kasih kerana hadir dalam hidup aku. 
  
Di hari lahirmu ini,
 aku tidak membawa hadiah yang mewah,
 hanya sepenuh hati yang ikhlas mencintaimu,
 dan janji bahawa aku akan terus di sini,
 mendoakanmu, dalam doa yang paling sunyi.
  
Selamat Ulang Tahun, wahai yang kucinta.
 Moga usiamu diberkati, jiwamu tenang,
 hatimu dijaga Allah dari luka dan kecewa,
 langkahmu sentiasa dalam lindungan-Nya,
 rezekimu luas dan halalnya berlimpah,


Moga kamu jadi lelaki yang kuat imannya,
 lembut hatinya, dan kukuh pegangan jiwanya.
 Dan aku… akan sentiasa di sisi,
 menyemai doa dan cinta,
 untuk kehidupan yang kita impikan bersama.
  
 Semoga cinta kita terus subur, disirami rahmat dan redha-Nya.
 dan dihitung sebagai ibadah di sisi Tuhan.

Selamat hari lahir, cinta hati.
  
Dari seseorang yang selalu mendoakanmu.
  HANEYY !!!


